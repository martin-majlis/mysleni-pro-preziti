# Předpovídání

**Pro úspěšné predpovídání je důležité, aby o jevu, který chci něco předpovídat měl co nejvíce informací. Buď už jsme jako lidstvo potřebné informace nasbírali předem, tak si stačí nastudovat existující literaturu. Pokud jsme se s ničím podobným ještě nesetkali, tak se moje předpověd bude měnit a vyvíjet v čase. Příklad je tipování výsledku fotbalového zápasu. Pokud nebudu vědět nic, tak můj tip na vítěze bude 50 na 50. Pokud získám nějaké nepřímé informace, jako je počet masérů nebo počet míčů, které který klub vlastní, tak může svůj tip upravit. Čím má tým více masérů, tím má větší rozpočet, takže má i dražší hráče, takže má větší šanci na výhru. Stejně tak, informace o tom, že první tým je Barcelona a druhý je TJ Sokol Prostřední Lhota, ovlivní moji předpověď. Nejpřesnější předpověď pro určení vítěze je možné udělat chvíli před tím, než rozhodčí ukončí zápas. V tomto okamžiku se můžu dozvědět, že Střední Lhota vyhrává. Předpověď, že Střední Lhota vyhraje má vysokou šanci, že bude úspěšná. To, že někdo na začátku správně předpověděl, že Střední Lhota vyhraje může být jenom věcí náhody. Pokud by vítěze určovaly mouchy podle toho, na kterou ze dvou hromádek přistanou, tak by jich polovina určila vítěze správně. Stejně tak, pokud se výsledek pokusí předpovědět velké množství lidí, tak hodně z nich určí výsledek správně. Správně předpovězený jeden výsledek nedělá z člověka odborníka. Mnohem důležitější je, jestli zdůvodnění skutečně mohlo vést ke správnému závěru. Argument, že to bylo výhodou domácího hřiště může znít přesvědčivě a působit odborně. Pokud na konci zjistíme, že ve důvodem zápasu byl, že se lhotští zúčastnili charitativní akce a zápas s Barcelonou vyhráli jako poděkování, tak vidíme, že ten argument vůbec nebyl pravda.**

**Pokud už nějakou předpověď mám, tak je dobré se ještě zamyslet nad tím, jak moje vlastní akce mohou mojí předpověď ovlivnit. Pokud mi moje předpověď říká, že vrazím do zavřených dveří, nebo že vstoupím do cesty jedoucímu autu, tak na tu nepříznivou reakci zareaguju. Zastavím se. Tím se moje předpověď vůbec nevyplní.** 

**Nemá smysl počítat takovou předpověď za špatnou. Stejně tak, nemá smysl počítat předpověď, že k žádné srážce nedojde za správnou. Podobnou situaci jsme diskutovali už v bodě dva.**

**Poslední část je určit, jak s danou předpovědí nakazit. V předchozích odstavcích jsme si ukázali, že velký vliv má náhoda. Pro určení očekávané hodnoty je potřeba vynásobit pravděpodobnost s hodnotou. Nejjednodušším příkladem jsou hrací automaty. Mějme 2 automaty, kde první automat má 1% šanci na výhru 100 Kč, a druhý automat má 10% šanci, na výhru 20 Kč.**   


