# Exponenciální růst

### Lineární vs Exponenciální růst

**Různé procesy rostou v čase různě rychle. Nejjednodušší procesy jsou lineární, které závisí pouze na jednom vnějším parametru a ještě navíc lineárně. Příkladem takových jevů je napouštění vody do bazénu, kdy aktuální výška závisí pouze na množství přitékající vody a čase. U lineárních jevů má smysl ptát se na to, o kolik se změnila hodnota od posledního měření. Pokud se hladina zvýšila o 1 cm za 10 minut, tak vím, že za 1h bude v bazénu o 6cm více vody.** 

**Jiné procesy závisí také na svém aktuálním stavu. Pokud každá část vyrobí několik podobných částí, tak takový proces je exponenciální. Příkladem takového procesu jsou všichni živočichové, kteří se rozmnožují nebo štěpná jaderná reakce, kdy náraz neutronu do uranu uvolní další tři neutrony. U exponenciálních jevů má smysl se ptát, kolikanásobně se hodnota zvýšila od posledního měření.**

### **Je nemoc lineární nebo exponenciální?**

**Když už jsme si ujasnili, podle čeho poznat, jestli je něco lineární nebo exponenciální, tak se můžeme podívat na šíření nemoci. Šíření nemoci je určitě exponenciální, protože každý nakažený může nakažených několik dalších lidí.**

### **Reprodukční číslo v přírodě**

**To, jak rychle se počet mění závisí na reprodukčním čísle. Štěpná reakce pro uran uložený v zemi má reprodukční číslo 0. V Temelínu udržují reprodukční číslo okolo 1, aby se z reaktoru dalo bezpečně získávat energie. Reprodukční číslo vyšší než 1 měl Černobyl a atomové bomby. Ohrožení živočichové \(gorily, nosorožci\) mají reprodukční číslo pod 1 a proto jich v přírodě ubývá. Stabilní populace ho mají okolo 1. Hraboši nebo komáři se občas přemnoží, protože mají reprodukční číslo větší než 1.**

**Pokud má něco reprodukční číslo větší než 1, tak se počet bude zdvojnásobovat.**

### **Tabulka pro zdvojnásobování**

| **Generace** | **Počet** | **Změna** | **Kumulativní počet** |
| :--- | :--- | :--- | :--- |
| **0** | **1** | **0** | **1** |
| **1** | **2** | **1** | **3** |
| **2** | **4** | **2** | **7** |
| **3** | **8** | **4** | **15** |
| **4** | **16** | **8** | **31** |
| **5** | **32** | **16** | **63** |
| **6** | **64** | **32** | **127** |
| **7** | **128** | **64** | **255** |
| **8** | **256** | **128** | **511** |
| **9** | **512** | **256** | **1023** |

### **Výkon počítačů**

**Výkon počítačů se každé 2 roky zdvojnásobí \(**[**Moorův zákon**](https://cs.wikipedia.org/wiki/Moor%C5%AFv_z%C3%A1kon)**\). Takže za stejné množství peněz je možné si koupit každé dva roky dvakrát výkonnější počítač. Za posledních 20 roků došlo k deseti zdvojením, takže se výkon zvýšil tisíc krát. V porovnání se stavem před 40 lety dokonce milionkrát a stavem před 60 lety dokonce miliardakrát.**

### **Rychlost cestování**

**Je velmi těžké představit si svět, kde by se i jiné věci takto rychle zlepšovaly. Pokud cesta mezi Prahou a Ostravou před 20 lety trvala 4h, tak dnes by trvala 15s, a za dalších 20 roků jenom 15ms, což je kratší doba než trvá mrknutí. Pokud by se něco pohybovalo rychlostí 1km/h před 60 lety, tak teď by se to pohybovalo rychlostí světla, takže by Zemi obešel za 13ms \(želva by obešla Zemi za 0,5s\).**

**Další způsob, jak můžu nad exponenciálním přemýšlet, je představit si, jak by se muselo změnit moje chování, pokud by k takovému zdvojnásobování začalo docházet i u běžných činností, které denně vykonávám. Uprostřed září jsme měli reprodukční číslo 1,6, což odpovídá zdvojnásobení každý týden. Pokud moje cesta do práce trvá 30 minut, tak za měsíc \(4x týdny =&gt; x16\) by mi cesta trvala 8 hodin. To už by se mi nevyplatilo ani chodit domů, takže bych přespával v práci a domů jezdil jenom na víkend. Problém je, že za další 2 týdny \(x4\) by mi jedna cesta trvala už 32h, takže ani víkend by nestačil k tomu, abych se dostal domů a potom zpátky.**

### **Pozorování**

**Pokud něco roste exponenciálně, musím se zajimat o to, jak rychle to roste. Není důležité, že změna v počtu je malá, důležité je, za jak dlouho dojde ke zdvojnásobení. S reprodukčním číslem menším než 1 ke zdvojnásobení nikdy nedojde.**

**Úsilí pro udržení reprodukčního čísla na dané hodnotě vůbec nezávisí na tom, kolik je hodnota základního jevu. Pokud se mi povede dostat reprodukční číslo na 1, kdyz by mi cesta do práce trvala 8h, tak by byl můj život mizerný.**

  
  


